Zadanie 1.2. Minimalny element
Pobierz od użytkownika rozmiar tablicy jednowymiarowej oraz przedział <a,b>, z którego
wylosowana zostanie zawartość tablicy. Wypełnij tablicę liczbami. Znajdź najmniejszy
element w tablicy i sprawdź, czy jest on liczbą pierwszą. Na konsoli powinien zostać
wyświetlony najmniejszy element oraz informacja czy jest to liczba pierwsza.

Zadanie 1.3. Zliczanie elementów w tablicy
Pobierz od użytkownika rozmiar tablicy jednowymiarowej. Przyjmij, że przedział,
z którego będą losowane liczby w celu wypełnienia tablicy to <0,9>. Wypełnij tablicę
liczbami. Należy zliczyć występowanie każdej z cyfr w tablicy i wyświetlić użytkownikowi
informację, ile razy dana cyfra pojawiła się w tablicy, np. Cyfra 1 – 10 razy, itd.

Zadanie 1.4. Maksymalny element
Pobierz od użytkownika rozmiary tablicy dwuwymiarowej oraz przedział <a,b>, z którego
wylosowana zostanie zawartość tablicy. Wypełnij tablicę liczbami. Znajdź element
maksymalny w tablicy i policz sumę cyfr znalezionej liczby. Na konsoli powinien zostać
wyświetlony największy element oraz suma cyfr znalezionej liczby.

Zadanie 1.5. Średnia
Pobierz od użytkownika rozmiar kwadratowej tablicy dwuwymiarowej. Przyjmij,
że przedział, z którego będą losowane liczby w celu wypełnienia tablicy to <7,122>. Wypełnij
tablicę liczbami. Policz średnią arytmetyczną elementów znajdujących się nad główną
przekątną oraz średnią arytmetyczną elementów znajdujących się pod główną przekątną.
Wyświetl policzone średnie na konsoli.